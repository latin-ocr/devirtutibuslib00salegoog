58 Π. COMMENTATIONES

congruit Stoicorum dictum' sapientem solum regere scire
III 611 sqq. Arm, inter quae v. c. legitur 620 μόνον τὸν
σοφὸν βασιλέα.

Ex his quae adhuc exposui, in plurimis neque ita
parvis libri Antoniani partibus vestigia doctrinae Stoicae
inveniri intellegitur. Vides ergo quae habeamus: An·
tonius scriptorem, Romanum videlicet, quia Romana
,semper exempla profert, qui Stoicos sequebatur, legisse
videtur. Romanorum autem, qui Stoicam doctrinam con·
fitentur, clarissimi sunt Cicero et Seneca. Atque ut
‘Seneca ab Antonio semel 4, 28 (16, 10 S) laudatur, ita
-cur fieri non potuit, ut Cicerone Antonius uteretur, et
cum Tulles persimilis sit nomini Tulli Ciceronis et cum
omnia exempla ex historia Romana deprompta ante Cae·
saris et Pompei bellum fuerint? Quare nunc accuratius
quaesturi sumuS, fueritne forsitan Cicero Antonii auctor.

§5

Antonium Cicerone auctore usum esse
demonstratur.

A) Consentiunt Antonii dicta cum sententiis Tullianis.

Expeditis eis quae absolvimus sequitur, ut eas, quas
Antonius ex Tullo suo affert sententias oum sententiis
Ciceronis nobis traditis convenire quam plurimis exemplis
adhibitis demonstremus, quod mirum paene in modum fieri
posse videbimus. Atque sententies Antonianis maxime simil·
limas legimus in Tullii libris de officiis et de republica con·
scriptis. In quibus Ciceronem saepe secum reputavisse de
optimo principe et de eo plurima scripsisse vel ex eo appa·
ret, quod operis quoderat de re publica librum quintum, et,
,si editores testes sequimnr²‚ maximam partem libri sexti in

1) Imprimis C.F.W.Muelleri editionis vollvt p.360eqq.;
365sqq.; apud Baiterum et Kayserum votvm 2803 235. In
sequentibus Muelleri adhibeo editionem.

 

